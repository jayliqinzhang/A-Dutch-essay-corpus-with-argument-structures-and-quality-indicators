Baas over eigen lichaam: automatisch orgaandonor, of niet?
Hard voor een hart of hart voor hart
Wie wil er nu niet toetreden tot het dodenrijk (voor de gelovigen onder ons: het Hemelrijk) nadat hij of zij een heroïsche daad stelt. Niks zo heldhaftig als acht levens redden. Eén lichaam bevat namelijk vele organen die, hetzij in gezonde staat, elk op zich het leed van een ander persoon kunnen verzachten. Een hart, een lever, twee longen, twee nieren, een alvleesklier en een dunne darm: ze liggen voor het rapen. Eens ze voor jou toch geen nut meer vervullen, kunnen ze een ander wel degelijk van dienst zijn. De personen in nood van een nieuw, gezond orgaan hebben hoogstwaarschijnlijk een povere levenskwaliteit die aanzienlijk zal verbeteren dankzij jouw gulle gift.
Ons Belgenland is samen met Kroatië koploper wat betreft orgaandonatie: deze landen tellen het hoogste aantal donoren ter wereld. Dat is een logisch gevolg aangezien iedereen automatisch donor is, tenzij je het uitdrukkelijk anders wil. Dat baat, zo blijkt: wachtlijsten blijven sinds 2013 stabiel op ongeveer 1150 mensen. De wachtlijst neemt niet toe en neemt ook niet af. Dat is het gevolg van het feit dat jaarlijks ongeveer 1200 zieken gered worden dankzij orgaandonatie. Personen die alsnog niet overtuigd zijn van orgaandonatie, of dit uit godsdienstige overtuiging niet kunnen waarmaken, stappen simpelweg naar het lokale gemeentehuis om hun status als donor teniet te doen. Het staat als een paal boven water dat iedereen recht op een eigen mening, zeker als het jouw eigen en enige lichaam betreft.
Zoals vooraf genoemd is iedereen automatisch geregistreerd. Al slaat die 'iedereen'  niet op de gehele bevolking. In werkelijkheid is dit maar een miniem deel want niet iedereen komt in aanmerking, slechts enkelen onder ons mogen of kunnen doneren. Het is namelijk vereist om aan een twee voorwaarden te voldoen: je moet medisch geschikt zijn én in het ziekenhuis sterven. Indien je aan beide criteria beantwoordt én je de pijp aan Maarten geeft, onderneemt het ziekenhuis heel snel actie. Tijd is van groots belang: organen worden heel snel onbruikbaar. Daardoor ga je meteen onder het mes als je steft om te voorkomen dat de organen afsterven. 
De personen die achterblijven krijgen hierdoor helaas niet de mogelijkheid afscheid te nemen. De familie en geliefden kunnen zich hier echter op voorbereiden. Vervolgens kan dit geïnterpreteerd worden als voortleven in iemand anders. Ookal lijkt dit ietwat zweverig, het is een manier van voortbestaan en kan heel wat troost bieden aan de nabestaanden. Zo hoeven ze tenslotte nooit werkelijk afscheid te nemen. Het feit dat hun geliefde, de geliefde van iemand anders heeft gered en gelukkig gemaakt, kan het leed heus wat verzachten. 
Vervolgens kan het afscheid van de persoon en diens lichaam later op een waardige manier gebeuren in het funerarium. Daar zal een team van specialisten zich ontfermen over het sterfgeval. In funeraria kan men de persoon dusdanig fatsoeneren en presentabel maken opdat de nabestaanden een laatste groet kunnen brengen aan die persoon; niet een schaduw daarvan. De medewerkers zorgen ervoor dat er geen zichtbare tekenen zijn van de orgaandonatie (als die er al zijn). 
Orgaandonatie, tot daaraan toe, maar waarom prefereert België een automatische registratie? Cijfers wijzen uit dat iets meer dan de helft van de bevolking bereid is om een orgaan te ontvangen of te doneren. Mensen die (gigantische) tegenstander zijn van orgaandonatie, zullen waarschijnlijk sneller stappen ondernemen om hun registratie te nietigen dan personen die wél hun orgaan willen afstaan. Als je iets per sé wil voorkomen, zal je daar passioneler en met meer spoed in handelen. Een perfect gezonde twintigjarige die bereid is om organen te doneren, zal niet met urgentie naar het gemeentehuis stappen om zich te laten registreren. De dood zit je namelijk niet op de hielen. Indien die adolescente onverwacht toch te sterven komt, is het jammer dat die organen verloren gaan.
In Nederland is de wetgeving anders. Je moet je actief registreren om een donor te zijn. Cijfers tonen aan dat er daardoor 150 mensen sterven die op de wachtlijst staan. Dit alles terwijl het sterftecijfer op wachtlijsten met 13% gedaald is ten aanzien van 2003. Daar bovenop komt dat als iemand acuut heengaat, de nabestaanden gedwongen worden om op dat moment een beslissing te maken. De dichte kring is echter terecht overweldigd door emoties en rouw en zouden dan tot niets verplicht moeten worden, behalve tot het verwerken van verdriet en afscheid nemen. Allerminst kan je iemand aansprakelijk stellen om een keuze te maken van een ander, dat is absurd. 
Mocht een land toch een keuzemogelijkheid prefereren, kan dit zeker. Maar dan moet er een snelle manier zijn om de gehele bevolking ineens te bereiken om hun keuze omtrent de donatie vast te kunnen leggen en moet deze op elk moment op eenvoudige wijze aanpasbaar zijn. De overheid zou eventueel kunnen opteren om de informatie op de identiteitskaart te drukken en bij elke hernieuwing van de kaart, naar de mening van de burger in kwestie vragen.
Na het leven het leed verlichten én de levenskwaliteit verbeteren van drie tot acht mensen, allemaal dankzij orgaandonatie. Daarenboven vindt er een waardig afscheid voor de eeuwige slaper én de omstaanders plaats. De Nederburen kunnen er wat van leren en treden dus beter in ons spoor. Het teniet doen van de registratie is namelijk kinderspel. Bijgevolg worden de tegenstanders van orgaandonatie niet vergeten. Baas over eigen lijf, maar lief zijn voor dat van een ander.