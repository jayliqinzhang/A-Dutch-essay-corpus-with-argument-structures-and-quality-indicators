Is staken een goed recht of moet het verboden worden omdat het de economie schaadt? 

Over stakingen hoor je de  laatste tijd meer en meer. Tussen 2009 en 2013 staakte de gemiddelde Belgische werknemer ongeveer 31,5 minuten. Is staken de beste methode om de eisen van het volk af te dwingen?
Om te achterhalen of staken een een goede methode is, moeten we eerst zien te weten waarom de Belgische werknemers staken. De Algemene Vakbond ging na wat de belangrijkste redenen waren. 37% van de Belgen zei dat vooral looneisen een reden tot staken is. Onzekerheid over de toekomst staat op de tweede plaats. In tegenstelling tot wat de Algemene Vakbond dacht, stonden besparingen slechts op de achtste plaats. 0,5% van de Belgische werknemers bracht het aan als reden om mee te doen met de stakingen. 
De meningen over staken zijn verspreid. Volgens werknemers is het een effectieve oplossing om te protesteren tegen het beleid. Ook volgens 'De Gazet van Antwerpen' heeft staken een positief effect. Ze schreef over de nationale staking van 17 december dat minder luchtvervuiling minstens één van de positieve effecten was. Maar volgens topeconoom Paul De Grauwe, professor aan de London School of Economics is stakingsrecht een wapen met weinig effect, maar met veel schade tot gevolg. We moeten 'de staking' dieper analyseren om te kunnen beslissen of staken dan wel positief is of eerder negatief.

In de loop van de geschiedenis kwamen stakingen in België vaak voor. De meest memorabele stakingen brachten zowel positieve als negatieve gevolgen met zich mee. Een overzicht van deze stakingen kan meer inzicht brengen in het nut of onnut van staken.
De eerste algemene staking in België vond plaats op 18 maart 1886 en was een bloedbad. Een strenge repressie van de regering leidde tot de dood van enkele stakers. Maar deze staking bracht ook een positief effect mee: de invoering van de sociale wetgeving was na de staking een feit.
Zeven jaar na de eerste staking was er opnieuw een. Deze keer kwamen de werknemers in opstand tegen de afschaffing van het algemeen stemrecht, een maatregel die het parlement wou doorvoeren. Ook bij deze staking vielen er doden. Net zoals bij de eerste staking bracht het negatieve effect een positief effect met zich mee. Het parlement voerde het algemeen meervoudig stemrecht in.
Op 2 juni 1936 staakten enkele Antwerpse havenarbeiders. Ze wilden de invoer van het minimumloon en het recht om betaalde vakantie te nemen. De staking breidde zich uit over het hele land. De premier gaf gehoor aan hun eisen en willigde ze in. Deze staking was bijgevolg zeer positief voor de werknemers.
In 1960 legden werknemers het werk neer waardoor het land stil kwam te liggen. Aanleiding hiervoor waren de plannen die premier Gaston Eyskens wou doordrukken. De privésector en de openbare diensten waren niet akkoord met zijn plannen wat betreft de economische expansie, sociale vooruitgang en financieel herstel. Uiteindelijk 'wint' de premier. Hij drukte de plannen door.

Stakingen is een goede methode voor werknemers om hun eisen te verkrijgen. In de meeste concrete gevallen die voorkwamen, leverde de staking een positief effect op. Toch vielen de negatieve effecten ook niet te overzien. De stakingen leverden velen slachtoffers op en legde het land stil. In de toekomst kunnen we misschien beter eens nadenken over een alternatieve methode.