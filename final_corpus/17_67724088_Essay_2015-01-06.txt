Donorkeuze: ja of nee?
In België staat iedereen automatisch geregisteerd als orgaandonor, terwijl Nederlanders zichzelf moet registreren om donor te worden. Dit verschil in keuzevrijheid zorgt in België voor een oplaaiende discussie over de orgaandonatie: kan de overheid ons verplichten tot automatische donorregistratie of moeten we de keuzemogelijkheid krijgen? 
De 11-jarige Nederlandse Rosanne wacht al twee jaar op een nieuwe nier. Haar toestand verslechtert per minuut en de dokters geven haar nog een aantal maanden te leven als ze niet snel een donornier krijgt. Net over de grens rijdt de zuster de 10-jarige Susanne de operatiekamer in voor haar niertransplantie. Door de automatische donorregistratie in België kan zij haar toekomst rooskleurig tegemoet zien. 
Europese koploper van orgaandonoren
Samen met Kroatië is België de Europese koploper op het gebied van orgaandonoren. Door  onder meer de goede wetgeving en Beldonorcampagne is het aantal donoren ten aanzien van 2003 met maar liefst 50% gestegen en tegelijkertijd het sterftecijfer op de wachtlijsten met 13% gedaald. In 2013 hebben in totaal 411 Belgen organen afgestaan, waarvan 105 levende donoren. Hierdoor blijven de wachtlijsten stabiel met zo'n 1141 patiënten in 2013. 
Een donor, acht levens
Wist u dat één donor in principe acht levens kan redden? Indien bruikbaar kan één (overleden) persoon het hart, twee nieren, twee longen, de lever, de alvleesklier en de dunne darm doneren. Natuurlijk zijn dit uitzonderlijke situaties, maar gemiddeld doneert een donor toch drie organen. Op deze manier redden orgaandonoren zo de levens van circa 1200 mensen. Dat is exact het aantal mensen dat in Nederland op de wachtlijst staan voor een nieuw orgaan, waarvan er per jaar minimaal 150 mensen dus onnodig overlijden. 
Urgente patiënten
De gedoneerde organen wijzen de dokters sowieso toe aan de meest urgente patiënten, bijvoorbeeld nierpatiënten als Rosanne en Susanne. Rokers, alcholisten en (drugs)verslaafden komen niet op de wachtlijst terecht zolang zij nog roken, drinken of gebruiken. Door middel van die eerlijke procedure weet u, als orgaandonor, dat de organen bij iemand terecht komen die het werkelijk 'verdient'.
Religie of geloofsovertuiging
Mensen met bepaalde religies of geloofsovertuigingen denken kritisch na over het niet intact zijn van het lichaam na de dood. Er mag bijvoorbeeld geen scheiding van de ziel met het lichaam plaatsvinden.  Als je echter naar de statistische gegevens kijkt, zie je al gauw dat bijvoorbeeld bij de Islam amper 30% van de mensen organen afstaat, maar wel meer dan 50% van de Islamieten organen ontvangt. Is dit niet een hypocriete situatie? Wel de lusten, maar niet de lasten. Bovendien, als je een orgaan ontvangt, is dit orgaan ook niet meer 'eigen' en vindt er al een soort scheiding van lichaam en ziel plaats. Dat principe houdt mensen van alle religie of geloofsovertuiging in ieder geval niet tegen om in de rij te gaan staan om organen te ontvangen. Daarbij mogen maar enkele mensen doneren. Je moet immers medisch geschikt zijn en in het ziekenhuis overlijden. De kans dat elk religieus of gelovig mens hiervoor geschikt is, is toch al minuscuul. Geloof of religie hoeft dus geen beperking te zijn voor orgaandonatie.
Geen afscheid?
Ten slotte is een veel voorkomend argument tegen orgaandonatie het feit dat de nabestaanden geen afscheid kunnen nemen. Hoe vaak komt het echter niet voor dat mensen omkomen door een misdrijf, een auto-ongeluk of tegenwoordig ook een vliegtuigongeluk? Ook dan hebben de nabestaanden geen kans om afscheid te nemen en meestal worden de stoffelijke overblijfselen van hun geliefden in dat soort situaties nooit meer gevonden. Bij orgaandonatie herstelt de operatiearts de overledene netjes in oude staat en is er nog de mogelijkheid tot een plechtige afscheidsceremonie in de vorm van een begrafenis. Daarnaast zorgt de registratie in het Donorregister ervoor dat de nabestaanden op een emotioneel moment hierover geen besluit hoeven te nemen. Dat is een enorme last die al van de schouders afvalt en ze hebben nog alle tijd om hun geliefde te herdenken. 
Leven en dood
Het verschil tussen leven en dood ligt uiteindelijk in de handen van donoren. Door de automatische donorregistratie dalen de Belgische sterfecijfers en blijven wachtlijsten stabiel: een prachtig resultaat, wat zeker niet haalbaar is met de donorkeuze! Dat u, als nabestaande, uw geliefde zal missen, is zeer begrijpelijk, maar laat dit een troost zijn, zijn of haar organen redden wellicht een ander leven.   
